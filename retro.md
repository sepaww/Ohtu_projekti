Retrospektiivi 30.11.

Retrospektiivi toteutettiin Start, Stop, Continue, More of, Less of Wheel-tekniikalla.
Keskustelussa nousi esille useita positiivisia seikkoja tiimin työskentelyssä, sekä joitakin
kehityskohteita.

Tiimissä vallitsee hyvä ilmapiiri, ja keskustelua käydään hyvässä hengessä Discordissa ja livetapaamisissa.
Kun tehtävänjako on ollut selkeä, ryhmän jäsenet ovat ottaneet vastuun sovituista tehtävistä. Myös koodin
sisäinen laatu on onnistuttu pitämään hyvänä. Näitä asioita on tarkoitus toteuttaa myös tulevaisuudessa.

Jatkossa pyritään sopimaan entistä selkeämmin vastuiden jakautumisesta, jotta työskentely on sujuvaa.
Muistetaan kommunikoida selkeästi tehdyistä muutoksista ja pushataan commitit säännöllisesti githubiin,
jotta yhteinen koodi on ajan tasalla.

Ensimmäisen sprintin haasteena oli asioiden jättäminen hieman viime tippaan, mistä kuitenkin otettiin
opiksi, ja toisessa sprintissä ongelmaa ei ollut. Tästä johtuen toiseen sprinttiin oli kertynyt jonkin
verran teknistä velkaa, mitä pyritään välttämään. Jatkossa pyritään keskittymään siihen, että
tehdään yksi user story kerrallaan definition of donen mukaisesti valmiiksi.

Tulevissa sprinteissä kiinnitetään huomiota siihen, että yhteiset palaveriajat on syytä sopia mahdollisimman
hyvissä ajoin, jotta tiimiläisten aikataulut saadaan sovitettua yhteen ilman suurempaa säätämistä. Pyrkimyksenä
on myös sprint backlogin tunnollinen päivittäminen heti sprintin alusta lähtien sitä mukaa kun taskit valmistuvat.
Nämä teemat nostettiin keskeisimmiksi kehityskohteiksi.

Retrospektiivi 7.12.

Myös tämä retrospektiivi toteutettiin Start, Stop, Continue, More of, Less of Wheel-tekniikalla.

Todettiin, että toiminnan kehittäminen on onnistunut edellisen retrospektiivin keskustelun perusteella. Suurimmat kehityskohteet, eli tapaamisaikojen sopiminen hyvissä ajoin etukäteen ja backlogin pitäminen ajan tasalla ovat toteutuneet tässä sprintissä hyvin. Myös työnjako on toiminut paremmin. Näitä toimintatapoja ylläpidetään myös viimeisessä sprintissä.

Tulevassa sprintissä lisätään testausta, ja deployays pyritään ottamaan käyttöön automatisoidusti. Haasteena kuluneen sprintin aikana ovat olleet isot merge-konfliktit, joiden ratkomiseen on kulunut aikaa. Jatkossa näitä pyritään välttämään säännöllisellä pushaamisella ja parantamalla entisestään kommunikointia toteutuneista muutoksista.
